Workshop: Γλώσσα προγραμματισμού R: υπολογισμός δεικτών με δεδομένα νυχτερινών φώτων και οπτικοποίηση σε διαγράμματα και χάρτες
###############################################################################################################################

:date: 2020-11-20 12:40
:modified: 2020-11-20 12:40
:tags: workshop, R, raster, stack, hellasgi 
:category: drastiriotites
:slug: hellasgi
:authors: Λεωνίδας Λιάκος
:summary: Γλώσσα προγραμματισμού R: υπολογισμός δεικτών με δεδομένα νυχτερινών φώτων και οπτικοποίηση σε διαγράμματα και χάρτες


Η Ελληνική Εταιρεία Γεωγραφικών Συστημάτων Πληροφοριών (`HellasGIs <https://hellasgi.gr/>`_) στο πλαίσιο των δραστηριοτήτων της διοργανώνει την **Τετάρτη 2 Δεκεμβρίου 2020 και ώρα 4-5 μμ.** διαδικτυακό εκπαιδευτικό εργαστήριο (workshop) με θέμα: "Γλώσσα προγραμματισμού R: υπολογισμός δεικτών με δεδομένα νυχτερινών φώτων και οπτικοποίηση σε διαγράμματα και χάρτες", το οποίο θα παρουσιαστεί από το Εργαστήριο Χωρικής Ανάλυσης, Γεωγραφικών Πληροφοριακών Συστημάτων και Θεματικής Χαρτογραφίας του Τμήματος Μηχανικών Χωροταξίας, Πολεοδομίας και Περιφερειακής Ανάπτυξης (Πανεπ. Θεσσαλίας)  
 
Δικαίωμα συμμετοχής έχουν τα ταμειακά εντάξει μέλη της HellasGIs. 
Για τον καλύτερο προγραμματισμό της εκδήλωσης, παρακαλείσθε να δηλώσετε τη συμμετοχή σας (info.hellasgis@gmail.com)  έως την Δευτέρα 30/11.

Αναλυτικές πληροφορίες για το workshop:

Στόχος του εργαστηρίου είναι να παρουσιαστούν στον χρήστη οι δυνατότητες που προσφέρει η γλώσσα προγραμματισμού R για τον υπολογισμό δεικτών με τα δεδομένα νυχτερινών φώτων VIIRS Nighttime Day/Night Band Composites. Με πρακτικά παραδείγματα, θα υπολογιστεί, και θα οπτικοποιηθεί σε διαγράμματα και χάρτες ο δείκτης Sum of Lights (SoL) ανά μήνα, τρίμηνο και έτος για ένα πλήθος περιοχών. Κατά την διάρκεια του εργαστηρίου θα επιδειχθεί μια σειρά τυπικών αλλά αναγκαίων διαδικασιών τόσο επί των διανυσματικών όσο και επί των ψηφιδωτών δεδομένων.  Για περισσότερες πληροφορίες, μπορείτε να ακολουθήσετε το σύνδεσμο: 
`https://github.com/kokkytos/hellasgi2020 <https://github.com/kokkytos/hellasgi2020>`_


